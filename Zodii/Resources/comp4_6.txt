Nu vor exista diferente referitoare la directia in care trebuie sa se indrepte viitorul lor, fiindca cele doua semne zodiacale au atitudini complementare fata de bani, slujba, siguranta materiala sau sufleteasca. Caldura si tandretea Racului se potrivesc minunat cu senzualitatea pamanteana a Fecioarei si se pot intelege foarte bine, in ciuda unor diferente de caracter. Acolo unde Racul nu doreste cu adevarat sa se schimbe, Fecioara vrea sa se autoperfectioneze. Cei doi s-ar putea sa se enerveze unul pe celalalt, cand Fecioara, perfectionista, care cauta tot timpul nod in papura, intalneste Racul caruia ii place sa se planga si nu vrea sa renunte niciodata. Racul este o persoana foarte emotiva, care are nevoie de o asigurare constanta, iar Fecioara, care este mai controlata si mai sigura pe sine, se retrage in fata multelor lacrimi si drame, ceea ce il face pe partener sa o considere rece si nepasatoare. Daca reusesc sa nu se agate fiecare de slabiciunile celuilalt, relatia ar putea asigura o viata fericita pe termen lung.